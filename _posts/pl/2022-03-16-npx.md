---
layout:    post
title:     "Czy wiesz, czym jest i jak działa npx?"
date:      2022-03-18 8:00:00 +0100
published: true
didyouknow: true
lang: pl
author:    mchrapkowicz
image:     /assets/img/posts/2022-03-16-npx/keyboard.jpg
tags:
- npm
- npx
- node
---

## Czym jest npx?

**npx** to przydatne narzędzie CLI (Command Line Interface) pozwalające wykonywać skrypty pochodzące z repozytorium npm bez zbędnej konfiguracji. Co ciekawe, można w ten sposób wywołać polecenie z pakietu niezainstalowanego na maszynie lokalnej.

Przykładowe zastosowanie:
```
npx create-react-app moja-aplikacja
```

Powyższe polecenie tymczasowo zainstaluje pakiet `create-react-app` na maszynie i go wywoła. Po zakończeniu wykonywania, w systemie nie będzie żadnej informacji o pakiecie, co można potwierdzić wykonując chociażby polecenie `which create-react-app`.

## Obsługa pakietów globalnych

Pakiety **npm** bardzo często są tworzone jako globalne, aby zaraz po instalacji mogły być wykonywane. To podejście powoduje, że nie można mieć więcej, niż jednej wersji tego samego globalnego pakietu w systemie. **npx** z kolei rozwiązuje ten problem, gdyż potrafi wykonywać skrypty zainstalowane w node_modules dla konkretnego projektu.

## Jak zainstalować npx?

**npx** jest wbudowany w **npm** od wersji *5.2.0*. Istnieje również możliwość instalacji samego **npx** poprzez poniższe polecenie:

```
npm install -g npx
```
