---
layout:    post
title:     "Czy wiesz, że możesz ułatwić sobie pracę, korzystając z internetowych generatorów stylów?"
date:      2023-07-28T08:00:00+01:00
published: true
didyouknow: true
lang: pl
author: pgrobelny
image: /assets/img/posts/2023-07-28-czy-wiesz-ze-mozesz-ulatwic-sobie-prace-korzystajac-z-internetowych-generatorow-stylow/thumbnail.webp
tags:
- css
- generator
---
Dzisiaj będzie o chodzeniu na skróty. Czasami przychodzi taki moment, że musimy dokonać karkołomnych czynów w css/scss. Zrobić jakąś ramkę, cień czy dzióbek do tooltipa. W tego typu sytuacjach możemy się popisać znajomością takich własności jak: `radial-gradient`, `clip-path` czy `cubic-bezier`. A co jeśli nie przerobiliśmy tutoriali do końca, ani nie mieliśmy okazji ich jeszcze użyć?

W takim momencie warto mieć świadomość, że istnieją internetowe generatory stylów, które mogą przyspieszyć naszą pracę. Możemy za ich pomocą szybko wyklikać interesującą nas ramkę, a później wygenerowany kod przenieść do stylów. Warto oczywiście przed kopiowaniem zagłębić się w kod i go zrozumieć, a nie tylko bezmyślnie kopiować. Zrozumienie wygenerowanego kodu ułatwi nam w przyszłości dokonywanie podobnych zmian.

Poniżej znajduje się kilka przykładowych internetowych generatorów:
- [Generowanie fancy ramek](https://css-generators.com/custom-borders/),
- [Obcinanie krawędzi](https://css-generators.com/custom-corners/),
- [Generowanie cieni pod obiektami i tekstami](https://cssgenerator.pl/box-shadow-generator/),
- [Generowanie krzywych do animacji](https://cubic-bezier.com/).
