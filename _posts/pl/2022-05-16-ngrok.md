---
layout:    post
title:     "Czy wiesz, że możesz łatwo udostępnić swojego localhosta innym osobom (ngrok)?"
date:      2022-05-16 8:00:00 +0100
published: true
didyouknow: true
lang: pl
author:    pgrobelny
image:     /assets/img/posts/2022-05-16-ngrok/ngrok.jpg
tags:
- javascript
---

Czasami dochodzi do takiej sytuacji, gdy chcemy komuś pokazać to, co mamy aktualnie odpalone na naszym sprzęcie na localhost. Możemy udostępnić ekran, ale ogranicza to możliwości interakcji.

Zdarza się również, że coś, nad czym aktualnie pracujemy, chcielibyśmy odpalić na fizycznym telefonie bez większej zabawy z siecią, aby telefon miał dostęp do tych samych zasobów co komputer, na którym pracujemy.

Problemy te rozwiązują narzędzia, które tunelują ruch z naszego localhosta przez internet* do innego urządzenia.

Takim narzędziem jest ngrok (https://ngrok.com/). Konfigurowanie i pierwsze odpalenie nie są trudne:
* zakładamy konto, aby otrzymać unikalny token, dzięki któremu będziemy mogli uruchomić aplikację,
* ściągamy wymagane pliki,
* autoryzujemy się podając wcześniej otrzymany token oraz odpalamy aplikację (możemy przekazać który port chcemy tunelować).

```bash
/ngrok http 8080
```


Zrzut z działającej aplikacji:

![2022-05-16-ngrok-commandpline.png](/assets/img/posts/2022-05-16-ngrok/ngrok-command-line.png)


Widzimy między innymi jaki adres został wygenerowany, dzięki któremu będziemy mogli dostać się do naszych zasobów (Forwarding) oraz jakie zapytania zostały już wysłane (HTTP Requests).

Teraz ktoś wchodząc na http://104e-46-187-241-0.ngrok.io zobaczy to, co mi widzimy na naszym localhoście.



*Ruch odbywa się przez internet, więc za każdym razem, kiedy decydujemy się na takie tunelowanie, trzeba się zastanowić jakie dane będziemy upubliczniać.
