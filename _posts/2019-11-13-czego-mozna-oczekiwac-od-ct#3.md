---
layout: post
title: Consdata Tech #3 - Openshift, czyli czego można się spodziewać?
published: true
date:      2019-11-13 08:00:00 +0100
author:    apijanowski
tags:
  - consdata.tech
  - openshift
---

# Consdata Tech #3 - Openshift, czyli czego można się spodziewać



Już w najbliższy czwartek, tj. 14 listopada odbędzie się trzecia edycja poznańskiej konferencji Consdata Tech. Po zgłębieniu Event Sourcingu oraz wzięciu na ruszt architektury Micro Frontends, w przestrzeni Plus Jeden przy ul. Za Bramką 1 punkt ciężkości zostanie położony na temat Openshifta. Czego można oczekiwać od uczestnictwa w tym meetingu? Z czym wyjdzie uczestnik konferencji? Kim są? Na te i inne pytania odpowiada Marcin Mergo, inicjator i pomysłodawca Consdata Tech.

#### W listopadzie 2018 roku pierwszy raz odbyło się spotkanie zrzeszające środowisko IT w ramach Consdata Tech. Zacznijmy zatem od początku, skąd wziął się pomysł na zorganizowanie pierwszej konferencji?

 Zanim w ogóle zaczęliśmy planować pierwszą edycję, to już musieliśmy spojrzeć prawdzie w oczy i stwierdzić, że pomimo tego że korzystamy z nowoczesnych technologii i robimy naprawdę ciekawe rzeczy, to jednak nie pokazujemy tego na zewnątrz. Jednocześnie chociaż Poznań na pewno nie jest stolicą konferencji IT- to jednak jest gdzie wymieniać się wiedzą, ale mam wrażenie że miasto pod kątem takich eventów jest gdzieś na początku drogi. Consdata jako organizator może nie tylko dzielić się doświadczeniami i współtworzyć przestrzeń do wymiany doświadczeń, ale jednocześnie sami chcemy skorzystać na tym, że poznamy ludzi, którzy nierzadko mają bardzo ciekawe rzeczy do powiedzenia. 

#### Jakie wnioski pojawiły się po pierwszej edycji? Pytam przede wszystkim w kontekście ich wpływu na najbliższe spotkanie.

Ciekawa sprawa wyszła nam gdy pracowaliśmy nad koncepcją pierwszego eventu. Początkowo myśleliśmy by mieszać tematy w ramach jednego wydarzenia, spoglądać na nie przekrojowo, ale finalnie jednak zdecydowaliśmy się zrobić tak jakby eksperyment i pójść w kierunku określenia motywu przewodniego. I to się sprawdziło, teraz już mamy przekonanie żeby każdy meeting poświęcić jednej idei. Natomiast to co zmieniliśmy po pierwszym razie dotyczy prelegentów, a mianowicie chcemy by skład zawsze zasilała osoba z zewnątrz po to aby zyskać też inną perspektywę na przedstawiane tematy.

#### Skoro jesteśmy przy prelegentach, co zadecydowało o wyborze tych konkretnych osób?

Zawsze tematem przewodnim jest coś na czym się znamy, czego używamy i dopiero następnie dobieramy najlepsze osoby, którymi dysponujemy. Tomasz Matynia jako niedawny Chapter Leader naszego consdatowego chapteru devopsowego siedzi w tych tematach od lat i od dawna szerzy dobre praktyki wewnątrz firmy, bez wątpienia zna się na rzeczy. Marek Jurkiewicz jest z kolei osobą, która bez wątpienia ma najwięcej do powiedzenia w tematach Opeshiftwych ze wszystkich osób w Consdacie i jak wszyscy zobaczą, jest po prostu zapaleńcem tej technologii. Z kolei Andrzej Goławski prowadził dla nas szkolenia gdy przygotowywaliśmy się do wdrożenia Openshifta na pokładzie Consdaty, a oprócz tego że dostaliśmy dobrze przedstawioną i użyteczną dawkę wiedzy, to jeszcze Andrzej dał się poznać jako osoba, która zna się na rzeczy, można było z nim głębiej zejść do dyskusji. Podsumowując- za każdym razem przeważającym argumentem były kompetencje, za każdym razem będziemy mieli przyjemność posłuchać teoretyków i praktyków w jednej osobie.

#### Do konferencji zostały mniej niż 24h. Czego zatem uczestnicy mogą się spodziewać po udziale w wydarzeniu?

Myślę, że jako Consdata jesteśmy już w stanie niemało powiedzieć o Openshiftcie i podzielić się własnymi doświadczeniami. Nie zawsze był on dla nas najlepszym rozwiązaniem, ale koniec końców nadal z niego korzystamy i już trochę nauczyliśmy się z nim współpracować. Toteż uczestnicy poznają przykłady z życia wzięte i usłyszą o prawdziwych problemach, z którymi musielismy sobie poradzić. Na przykładzie prezentacji na temat strategii deploymentów pokazane zostaną sposoby wdrażania nowych wersji w świecie Openshifta. Uczestnicy dostaną tak jakby Świętego Gralla devops, doskonałe wprowadzenie do tego jaką drogą iść by doprowadzić do automatyzacji wielu deploymentów dziennie. Z drugiej strony nie oczekiwałbym wychwalania Openshifta, bardziej przestawimy jego zalety i wady. Bardzo też liczę na networking przy pizzy na sam koniec eventu, gdyż sam jestem ciekaw perspektyw innych uczestników. 


